---
layout: post

header_image: /images/posts/animals-ducks.jpg
title: "Community ed eventi...quello che ti perdi"
author: Andrea Dottor
tags: [DevLife, Community, XE]
---

Ti organizzo un evento ad un passo da casa e mi rispondi “*non vengo tanto non mi interessa l’argomento*”?!? Mi spiace ma non hai capito ~~un cazzo~~ il vero valore di questi momenti.
E se pensi/aspetti che sia l'azienda a doverti mandare, non hai capito ~~un cazzo~~, sono finiti quei tempi, e dovresti pensare *tu* per primo alla *tua* formazione.

Le community, e gli eventi che vengono organizzati, non sono fatti *solo* da contenuti, ma sono fatti da **Persone**...o meglio, sono fatti **dalle Persone** che li frequentano e li vivono.

La prossima volta che partecipi ad una serata di [XE](https://www.xedotnet.org), fermati a cena (il famoso **terzo tempo**), e scoprirai che i veri contenuti, che quel qualcosa in più, salta fuori proprio lì, quando (con una buona birra in mano) ci si scambia le proprie esperienze, ci si confronta...e si cresce. Sono le esperienze personali a fare la differenza!

A [XE](https://www.xedotnet.org/) abbiamo instaurato (da più di un anno) i *Monthly members meeting*, degli incontri mensili per i soci, nati per portare avanti le attività del gruppo (newsletter, organizzazione agenda, ...) ma sopratutto momenti per potersi incontrare di persona e fare *Gruppo*. Perché di user-group online ne è pieno il mondo, ma quello che manca è sempre l’opportunità di trovarsi faccia a faccia e confrontarsi di persona. Tutti noi abbiamo una famiglia o degli amici, e non è di certo quella serata a rubare del tempo.

Online si trovano corsi su qualsiasi tecnologia, anche l’ultima uscita. Agli incontri delle *community* troverai invece chi queste tecnologie le ha spremute fino all’ultimo bit, chi ci ha fatto *prodotto*, e chi ha commesso una svalangata di errori e può suggerirti cosa non devi assolutamente fare.

Quindi ora non ti rimane che guardare quali sono i prossimi eventi a calendario ([eventi XE](https://www.xedotnet.org/eventi/), oppure registrarsi alla newsletter, così da rimanere constantemente aggiornati ([iscriviti alla newsletter](https://www.xedotnet.org/#newsletter)).

Se non abiti qui nei dintorni, sono certo che anche dalle tue parti esiste una community o un gruppo di persone che organizza eventi come i nostri. Non ti rimane che [cercare](https://www.google.it/).

E termino con questa citazione:

>*Se tu hai una mela, e io ho una mela, e ce le scambiamo, allora tu ed io abbiamo sempre una mela ciascuno. Ma se tu hai un'idea, ed io ho un'idea, e ce le scambiamo, allora abbiamo entrambi due idee.* <br />[George Bernard Shaw]

