---
layout: post

header_image: /images/posts/si-ricomincia-abc-123/header.jpeg
title: "Community ed eventi...quello che ti perdi"
author: Andrea Dottor
tags: [DevLife,Community,XE]
---

Ti organizzo un evento ad un passo da casa e mi rispondi “non vengo tanto non mi interessa l’argomento”?!? Mi spiace ma non hai capito ~~un cazzo~~ il vero valore di questi momenti.
E se pensi/aspetti che sia l'azienda a mandarti, non hai capito ~~un cazzo~~ che sono finiti quei tempi, e dovresti pensare TU per primo alla TUA formazione.

Le community non sono fatte *solo* di contenuti, ma sono fatte di **Persone**...o meglio, sono fatte **dalle Persone** che le frequentano e le vivono.

La prossima volta che partecipate ad una serata di [XE](https://www.xedotnet.org), fermatevi a cena, e scoprirete che i veri contenuti, che quel qualcosa in più, salta fuori proprio lì, quando (con una buona birra in mano) ci si scambia le proprie esperienze, ci si confronta...e si impara. Sono le esperienze personali a fare la differenza!

A XE abbiamo instaurato (da più di un anno) i *Monthly members meeting*, degli incontri mensili per i soci, nati per portare avanti le attività del gruppo (newsletter, organizzazione agenda, ...) ma sopratutto momenti per potersi incontrare di persona e fare *Gruppo*. Perché di user-group online ne è pieno il mondo, ma quello che manca è sempre l’opportunità di trovarsi faccia a faccia e confrontarsi di persona.

Online si trovano tutti i corsi che si vogliono, qualsiasi tecnologia, anche l’ultima uscita. Agli incontri delle *community* troverete invece chi queste tecnologie le ha spremute fino all’ultimo bit. Chi ci ha fatto *prodotto*. Chi ha commesso una svalangata di errori e può suggerirti cosa non fare.

Quindi ora non vi rimane che guardare quali sono i prossimi eventi ([eventi XE](https://www.xedotnet.org/eventi/). Oppure registratevi alla newsletter, così da rimanere constantemente aggiornati ([iscriviti alla newsletter]()).

